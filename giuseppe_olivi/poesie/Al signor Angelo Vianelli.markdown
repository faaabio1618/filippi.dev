---
layout: poesia
title: Al signor Angelo Vianelli
pretitle: ODE

---

Mentre muovi le lagrime
D'un bel dolor, che piace\
Sopra scena domestica,\
Steso il tuo amico giace\
Su duro letto, e non ritrova pace.\
\
Mentre tu spiri l'alito\
D'aura serena e pura,\
Io fiato a stento l'aere\
Grave tra chiuse mura\
Di questa stanza taciturna oscura.\
\
Un rigido Escluapio\
Mi vieta i libri miei,\
Persin la penna vietami;\
Tutto tutto perdei:\
Ma Te non già, che dentro al cor mi sei.\
\
O caro, ah tu in quest'anima\
Ogni dolor sospendi:\
Tu 'l puoi, tu 'l puoi: s'estatico\
Di nuovo mi sorprendi\
La sospirata sanità mi rendi.