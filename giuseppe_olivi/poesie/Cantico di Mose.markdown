---
layout: poesia
title: Cantico di Mosè
---


Cantiam l'Onnipotente\
Che sua gloria immortal magnificò\
Nel pelago cadente\
Cavalli e Cavalieri ei traboccò.\
\
Il Signore è mia fortezza,\
Ei divenne mia salvezza,\
La mia lode Ei solo avrà.\
Questo questo è il nostro Dio,\
La sua gloria innalzerò;\
Questo è il Dio del padre mio,\
La sua possa esalterò.\
\
Jehovà\
Discende in guerra;\
A terra a terra:\
Il suo nome è Jehovà.\
\
L'Onnipotente\
Tuttoreggente\
Faraone, i suoi carri, l'esercito\
Cacció nel mar.\
Nel mar Rosso i piú forti suoi principi\
Precipitar.\
\
I flutti li coprirono.\
Abbasso\
Come sasso\
Si sprofondarono,\
S'innbissarono.\
\
Ah! la tua destra,\
Sommo Signore\
Nel tuo valore\
Si sublimò.\
\
Sì la tua destra\
Onnipotente\
L'avvera gente\
Colpì, fiaccò.\
\
Tu nell'altezza\
Di tua grandezza\
Con forte piè\
\
Calcasti spenti\
Gli empi rogenti\
Contro di Te.\
\
Vibrasti l'ira\
Giù dal tuo seno:\
Qual secco fieno\
Li divorò\
\
Al soffio irato\
Del tuo furore\
Il mar turbato\
Si ritirò\
\
I flutti liquidi\
Stettero stettero,\
Si ammonticchiarono:\
Gli abissi turgidi\
In mezzo al pelago\
Si condensarono.\
\
Disse l'empio, li seguo, li prendo,\
Già le spoglie divido, e mi sazio;\
La mia spada giá sfodero e stendo,\
La mia mano gli afferra, e fa strazio.\
\
Ma tu fiati, \
Il mar gli ha innabissati;\
Son strutti\
Qual piombo immersi in vorticosi flutti.\
\
Quale a te simile\
Fu mai tra i forti,\
Quale a te simile\
Signor farà?\
Tu sei magnifico\
In santità,\
\
Tu sei lodabile\
Con sacro orror;\
Tu di miracoli \
Operator.\
\
Difendesti il forte braccio:\
Gl'inghiottì l'aperta terra;\
Fu a' tuoi figli duce in guerra.\
La tua tenera pietà.\
Già son salvi e vincitori:\
Dove splendido dimori\
La tua possa li porrà.\
\
I nemici lo sapranno,\
Fremeranno; e i Filistei\
Penetrati resteranno\
Dall'affanno e dal dolor.\
Mireranno gl'Idumei\
I lor duci sbigottiti,\
I robusti Moabiti\
Saran colmi di terror.\
Sbalorditi saranno e distrutti\
Di Cana tutti\
Gli abitator.\
Cada cada l'orro lo spavento\
Del gran portento\
Sopra di lor.\
\
La tua mano gl'induri quai sassi\
Finchè il tuo popolo\
Securo passi\
Con franco piè.\
Finchè passi, o Signore, salvato\
Quel fortunato\
Popol tuo che si noma da te.\
\
Lo condurrai, \
Lo pianterai\
Sopra il tuo monte\
D'eredità,\
Dove o Signore,\
Seggio sovrano\
Dalla tua mano\
Fondato sta.\
\
Secoli e secoli\
Dio regnerà,\
Ed oltre i secoli\
D'eternità.\
\
Faraon con destrieri e i carri tutti\
Nel mar entrò, \
Sopra di loro i traboccanti flutti\
Dio rovesciò\
Ma il suo popol diletto a piedi asciutti\
Di là passò.\
\
Cantiam l'Onnipotente\
Che sua gloria immortal magnificò.\
Nel pelago cadente\
Cavalli e Cavalieri ei traboccò.