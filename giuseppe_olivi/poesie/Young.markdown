---
layout: poesia
title: Young
---

Squallido, palpitante, gemebondo,\
Sul margo assiso dell'aperta tomba\
Sospira Younghe, e de' suoi mali il pondo\
Sulle carte dal pianto impresse piomba.\
\
Dell'antro sepolcral nel cupo fondo\
Scuotosi l'ossa al suon della sua tromba,\
E il tacito di Notte orror profondo\
D'un angoscioso gemito rimbomba.\
\
L'ode il Britanno, e il pallido Britanno\
Dell'ombre amico, di terror, di lutto,\
Gelò tremò per non più inteso affanno.\
\
I rotti suoni nelle balze impressi\
Eccheggiano di Pindo, e Pindo tutto\
Annerisce di lugubri cipressi.