---
layout: poesia
title: Il Venerdi Santo
---


Giusto Cielo! ond'è mai che rimbomba\
Cupo suono che l'aria funesta?\
Giusto Ciel! qual d'orribile tromba\
Roco squillo mi colma d'orror?\
Freddo gelo che al cor mi t'avventi\
Quali strani ferali portenti\
Mi predice sì novo terror?\
\
Sorge il Sole, e il suo volto s'inonda\
D'atro sangue, e di luce maligna;\
Ed il cielo smarrito circonda\
D'atri raggi e di nero splendor,\
Ignei lampi ministri di morte,\
Chi d'Averno i schiude le porte?\
Onde usciste con tanto furor?\
\
Vien la notte, e la notte si veste\
D'atro velo che accresce spavento,\
Vanno errando Comete funeste,\
Nunzie d'ira, di lutto, e dolor.\
Pallid'ombre che intorno girate\
Deh fuggite, tacete, cessate,\
Troppe larve m'ingombraron il cor.\
\
Sotto i piedi malfermi commossa\
Mi si scuote la terra e traballa,\
Sorgon corpi già polvere ed ossa\
Con prodigio di cupo stupor.\
Duri gioghi che intorno ondeggiate,\
Aspre rupi che a terra crollate,\
Chi v'abbatte con tanto fragor?\
\
Giusto Cielo in qual parte m'ascondo?\
Che farà? ... chi mi guida ... ove sono? ...\
Chi distrugge, chi annichila il mondo\
Fatto campo di lutto e squallor?\
Ah natura, sei scossa, t'intendo,\
Gemi e fremi con palpito orrendo\
Perchè spira il tuo Nume e Fattor.