---
layout: poesia
title: Alamanni
---

Quando perì di Mineio il gran cultore\
Levossi in Pindo orribile bufera,\
Che delle pecchie sperperò la schiera,\
E rase delle spiche il biondo onore.\
\
Scampo o riparo al suo crudel furore\
La vite, il pomo, il pesco indarno spera\
Sola resiste l'infeconda altera\
Fronda diletta alle Castalie suore.\
\
Ma un Titiro novel la piaggia or fende,\
Destro vi sparge la sementa antica,\
Raggio fecondator dal ciel discende.\
\
Biondegga il campo di trmante arista,\
E Bacco esulta ch' Elicona aprica\
Pur di sue viti rosseggiar fu vista.