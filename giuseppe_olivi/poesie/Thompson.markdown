---
layout: poesia
title: Thompson
---


Freme Aquilone, assiderato è il polo,\
fischiano i nudi boschi, il monte albeggia;\
Poi ride il ciel, move dolce aura il volo,\
Sciolta è la neve; il colle eil pian verdeggia.\
\
Ma sferza il Sol, piega l'erbetta al suolo,\
Inaridisce il rio, langue la greggia;\
Poi ricco è il pian, scherza l'alato stuolo,\
Fra i rossi tralci il villanel folleggia.\
\
Chi tale incanto agli occhi miei colora?\
Chi Bacco allegra, chi la state infiamma,\
Chi rabbuffa l'Inverno, e adorna Flora?\
\
Novo Prometeo al ciel s'alza e ne fura\
Novi tesor: la colorante fiamma\
Rapì Thompson al Sol, l'arte a Natura.