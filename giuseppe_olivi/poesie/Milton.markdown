---
layout: poesia
title: Milton
---

Tuonando balenò; tremaro scossi\
Gli astri, e Pindo muggì dal masso interno,\
Caddero i lauri, e sul burron superno\
A gran volute un nugolon fermossi.\
\
Quando irto il crin, gli occhi velluti e rossi\
E già spirante dal suo sen l'Inferno\
Capovolto Satan dal regno eterno\
Ficcò le corna ne'ciglion sommossi.\
\
Poi s'erge immagine; al fimaggegiar del ciglio\
Tremaro i Vati, e di sua voce al tuono\
Febo temè l'esizial periglio.\
\
Ah sì pe' versi tuoi, divin Miltono,\
Satan nel suo dal ciel perpetuo esiglio\
Eresse in Pindo spaventoso trono.