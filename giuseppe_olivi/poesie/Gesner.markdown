---
layout: poesia
title: Gesner
---


Candido tra le Ninfe e tra i pastori\
Desta Gesnero a dolce suon le avene,\
E addolcia di virtù le amare pene,\
E miti rende i sospirosi amori.\
\
Più vaghi intorno a lui spuntano i fiori,\
Più fresche l'aure volano serene;\
Ridono liete le pendici amene,\
Piangono dolce i cristallini umori.\
\
Il bianco Cigno, il tenero Usignuolo,\
I nuovi modi ad imparar sospeso\
Gli si fan presso con tacito volo.\
\
Ma po che Dafne modular fu inteso\
De' musici pastor dicea lo stuolo:\
Febo è ancora tra noi di Dafne acceso.