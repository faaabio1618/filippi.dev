---
layout: poesia
title: Al Signor GIOVANNI NORDIO la Melanconia
pretitle: CANZONETTA

---

Dov'è quella letizia,\
Che sparse lunsinghiero\
Sorriso dilettevole\
Sopra ogni mio pensiero?\
Dov'è dov'è quel brio\
Di viva gioventù,\
Che insuse nel cor mio\
De' carmi la virtù?\
\
Tutto sparì: le tenebre\
Mi scesero nell'alma;\
Atra tempesta intorbida\
La prima ridente calma.\
Melanconia dimora\
Curdele nel mio sen;\
Con dura mano Ognora\
Stretto il mio cor si tien.\
\
I più soavi palpiti\
Tien del mio cor ristretti,\
D'amore, d'amicizia\
Mi vieta i dolci affetti.\
Sopra ogn'idea m'infonde\
Un lugubre color,\
Color che si diffonde\
Per ogni oggetto ancora.\
\
Del Sole il raggio candido\
Sembra per me oscurato,\
Il suon d'accenti musici\
Stride al mio orecchio ingrato.\
Un tremito improvviso\
L'ossa scotendo va;\
Scende il pallor sul viso,\
Sugli occhi il pianto sta.\
\
Uscite uscite, o lagrime,\
Le luci liberate, \
Sospiri uscite, e il misero\
Mio core sollevate.\
Ah! tornano nel seno\
Di nuovo a gravitar.\
Non mi si neghi almeno\
Il ben di sospirar.\
\
Le tenebre mi piacciono\
Di tacito recesso.\
Il bujo del mio spirito\
Là riconosco espresso.\
Questo è il mio bene, e questo\
L'unico mio desir,\
E il sonno ancor detesto,\
Che accresce il mio martir.\
\
Tanto fui pur sensibile, \
Or nulla mi ricrea;\
Un solo ben desidero.....\
Fuggì, o di morte idea.\
O ciel perch'hai diletto\
In tormentar così\
Chi alle tue voci un retto\
Docile core aprì?\
\
Sparì quella letizia,\
Ce sparse un lusinghiero\
Sorriso dilettevole\
Sopra ogni mio pensiero:\
Fuggì fuggì quel brio\
Di viva gioventù\
Che infuse nel cor mio\
De' carmi la virtù.\
\
Tale d'olezzi nuvola\
Dai fiori sollevata,\
Lieve su i fiori librasi\
Soave non mirata;\
Poi se la notte il vento\
Percuotela crudel,\
Svanisce in un momento,\
Piegano i fior lo stel.\
\
Pure se all'alba un zefiro\
Viene a lambirgli molle,\
Lieti odorosi i petali\
Ogni fioretto estolle.\
Ah! se da Pindo move\
L'auretta nel mio cor,\
Chi fa che non rinnove\
L'antico mio vigor?\
\
Dorino tu che al vertice\
Franco di Pindo miri,\
Che ascendi ardito, e l'aere\
Sacro di Pindo spiri,\
Chi fa che a me il tuo canto\
Non renda ilarità?\
Quanto sia grata ah quanto\
Se dono è d'amistà!