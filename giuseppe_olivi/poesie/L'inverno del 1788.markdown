---
layout: poesia
title: L'Inverno del 1788
pretitle: PER LA PARTENZA DEL REGGIMENTO DI CHIOGGIA DEL NOBIL UOMO GIULIO PANCIERA

---


<div class="poesia-quote">....Crudelis ubique<br/>
luctus, ubique pavor, <br/>
et plurima mortis imago.</div>

Perchè si viva alla mia mente splendi\
O dei passati orrori idea funesta?\
Ah se cinta di lutto al cor mi scendi\
E mi fai l'alma lagrimosa e mesta,\
Pur la diletta luce anco raccendi\
Dell'astro che calmò l'aspra tempesta.\
Astro divino a te sarcro il mio canto,\
E non so nel cantar frenare il pianto.\
\
Nè lo frenate in quel pietoso core\
Al truce aspetto dell'affanno nostro,\
Voi stella di benefico splendore,\
Donna gentile onor del sesso vostro:[<sup>1</sup>](#nota1)\
Deh non v'incresca se il fatal dolore\
Vi rinnovello coll'ardito inchistro;\
Che mentre il duolo nelle carte imprimo\
Del vostro Sposo la virtù sublimo.\
\
Torbino, immenso, impenetrando velo\
Copria d'intorno la cerulea volta,\
E vietando l'impero al Sole in cielo\
Tenea la terra fra la notte avvolta;\
I rami già pria del nemico gelo\
Vedeano al suol l'arida spoglia e folta;\
Squallido il campo, isterlito il prato,\
Caliginoso l'aere, li mar turbato.\
\
Caldo e pesante sibilava un vento\
Che pregno d'insensibile veleno\
Fioco veniane, e riversava lento\
Il ristagnato umor, di ch'era pieno,\
Parean stemrarsi in liquido elemento\
I corpi, e ansante lena uscia dal seno.\
L'aer compresso qual de infetta nebbia\
Grava denso gli spirti, e l'almba annebbia.\
\
S'apre la nube, e dall'aperto grembo\
Scende incessante interminabil pioggia,\
Che or rar a stile del disciolto lembo\
Cheta cheta sul vento or scende or poggia;\
Ora scrosciando, qual da estivo nembo,\
Sgorga di fiume impetuoso a foggia,\
La terra inonda, ed allagando appare\
Sopra la terra straripato il mare.\
\
Sente il nuovo vigor che forte arriva,\
Il fervido, spumante, altero fiume,\
É vano al suo furor argine o riva,\
Ch'ei la soverchia coll'ondose spume.\
Discende al mar, ma la conca nativa\
Gli niega il mar ripieno oltre il costume,\
Ei respinto dal mar batte la sponda,\
Quella s'atterra; ei le campagna inonda.\
\
Corrente, forsennato, palpitante\
Vidi il cultor pel desolato campo\
Ora tentare colla man tremante\
All'impeto dell'onda un vano inciampo,\
Or dalla vasta piena circondante\
Cercar fuggendo alla sua vita scampo,\
Or commosso da stimolo più forte\
Volar de' figli ad impedir la morte.\
\
Padrei del ciel, gridai, Padre del mondo\
Volgi benigno un guardo ai nostri affanni,\
Sollevaci dal capo il forte pondo\
Della tua man, che aggrava i nostri danni;\
Chiudi dell'acque l'inesausto fondo,\
Schiudi a salubre vento i freddi vanni;\
Un solo cenno tuo fuga i perigli:\
Soccorrici, Signor; siam pur tuoi figli.\
\
Sull'ale de' miei fervidi desiri\
Volarono i miei voti all'alto trono:\
Fa cenno Iddio; tremano gli altri giri;\
Chiuse le fonti delle nubi sono.\
Già un vento salutevole respiri,\
Che rotando qual turbo agile, e prono\
Assorbe tutti nei rapidi errori\
De' corpi, e della terra i pingui umori.\
\
Ma che tosto converso in bianca ciocca\
Rigurgita l'umor dianzi stemprato,\
Già neve dirottissima trabocca,\
Già neve sbuffa l'Aquilon gelato;\
Ecco più densa la tempesta fiocca,\
Ecco oppresso di neve il colle e 'l prato,\
Guardi d'intorno, e agli occhi tuoi mal credi;\
Neve è ciel, neve è terra, altro non vedi.\
\
Cade su i cori un agghiacciato orrore\
Alla del mondo algente, orrida vista,\
Gela l'egro mortal pien di timore;\
Mirando i campi il buon cultor s'attrista\
Chiuse le belve fuggono l'albore\
Della Natura assiderata e trista;\
Giugne nel fondo al liquido elemento\
La neve ad agghiacciare il muto armento.\
\
Negli orti, ove la mano amica\
Dell'arte industre con solerte curte\
Costringe ancor nella stagion nemica\
A gemrmogliar le sterile Natura,\\
Contro la lunga del culor fatica\
La neve, il gelo, l'Aquilon congiura;\
Ei lagrimoso le fatiche, e insieme \
Mira distrutta la crescente speme.\
\
Invano ardimentoso infra i perigli\
La sua barchetta il pescatore avventa\
Per ristorare i desolati figli\
Nella fame crudel che li tormenta;\
Misero pescator! oh quai consigli\
L'amor paterno, e l'indigenza tenta!\
Misero pescator! Trista conforte!\
Oh desolati figli! oh dura sorte!\
\
Sciogli, infelice famigliuol,a il freno\
Al cor nel duolo esiziale afforto,\
Nei stridi, nei sospiri, nei pianti almeno\
Quel che ti resta sol cerca conforto;\
Unisci al pianto, che indigenza in seno\
Ti aduna, un pianto al genitor già morto;\
Chi darà, se il dolor non tronca il corso\
A sì misere vite alcun soccorso?\
\
Padre del ciel, gridai, deh! volgin ancora\
Un dolge sguardo ai miseri mortali;\
Un solo soffio di tua bocca or ora\
Sciolga i pungenti della neve strali.\
Sorga, deh! Sorga una lucente aurora,\
Tepido Sol dilegui i nostri mali,\
E l'aere sfavillante in lieti modi\
Un inno suonerà delle tue lodi.\
\
Dissi; e una luce porporina, e pura\
Irradia tutto il liquido sereno,\
Che riflettuta dalle bianche mura\
Mi balenò rallegratrice in seno;\
Non così vago ad avvivar Natura\
Il varo-pinto d'Iride baleno,\
Mentre l'aurate nuovole divide,\
Curvo sereno ad ogni core arride.\
\
Misero! ahimè che un gelo, e più tenace\
Stringe il terren di rigide catene;\
Nè fime, nè laguna al mar in pace\
Conduce il piè, cui duro fren rattiene,\
Del vitale calor spenta la face\
Quasi si gela il sangue entro le vene;\
E screpolato in cento fessi il piano\
Soccorso chiama, ma la chiama invano.\
\
Mugghia, s'addoppia il vento, e la tempesta,\
Cozzano i nugoloni imperversando,\
Quanto s'abbatton più, tanta più appresta\
Forza alle nubi il vento infuriando;\
Pare al fracasso che l'urto vi desta\
Che schiere d'ombre arrutoin asta, e brando;\
Scoppiano i venti, sfiancano le rupi,\
Rimbobano le grotte, e gli antri cupi.\
\
Sentel e infuria il mar, sorgono i flutti\
E spruzzanti flagellano le sponde,\
Ognun tentando sovrastar a tutti\
Sorge, urta, preme, s'imbianca, s'asconde,\
S'alzano i nuovi su i primi distrutti;\
Rimugge il mar dalle cave profonde:\
Fuggi, deh! fuggi o nave: ah! sei vicina\
a soggiacer alla fatal ruina.\
\
Ella traballa, e sulle vette ondose\
Poggia, e ricade, ora sublime, or bassa.\
Già si rinversa, e già la piena ascose\
Il tuotator, cui forte innalza, e abbassa;\
Ferma una mano ad un'antenna ci pose\
L'altra arruota senz'arte inferma, e lassa;\
Ei leva gli occhi al ciel, soccorso invoca:\
L'onda diperde la sua voce fioca.\
\
Tutto l'orror della Natura, tutto\
Il fremito del mar, de' venti l'ira,\
Del cielo lo sdegno, della terra il lutto\
Contro l'oppressa umanità cospira.\
Quali non fosse ogni altro ben distrutto\
Turba di morbi intorno a noi s'aggira,\
Ma dei morbi sul corpo il grave danno\
Non può eguagliar dell'anima l'affanno.\
\
Smunta la fame su mal fermo piede\
Il vuoto corpo traendoli dietro\
Slancia sanguigni sguardi, in cui riside\
Terror di morte tenebroso e tetro;\
La disperazion che in cuor succede,\
All'apparir del minaccioso spetro\
Colpa i spaventi, i fremiti, i tumulti,\
Gli urli, le strida, i spasimi, i singulti.\
\
Ecco dipinta la sparuta Fame\
Nel languor d'un'esamine vecchiezza\
Ecco dipinta la sua faceia infame\
Nello smorto pallor di giovinezza;\
Negli occhi, nelle fronti ecco le brame\
Rimiro impresse della sua fierezza;\
Tutto implora pietà, soccorso prega;\
Tutto pietà, tutto soccorso niega.\
\
Chi a sì fiero spettacolo mi toglie?...\
La madre, i figli seminudi, smorti\
Chieder invan chi alle mortali doglie\
Un tenue almeno sollevamento apporti\
Mentre in pianti la madre si discioglie\
Stretti i figli addoppiare i loro trasporti,\
Stracciarsi il crin, battersi il seno; i Cieli\
Chiamar ingiusti, e gli uomini crudeli.\
\
Indi rivolti a solo ben che avanza\
Nell'amarezza delle pene estre,\
Morte invocar, com'unica speranza\
Che tronchi colla vita i mali insieme.\
MA col suo aspetto, e colla sua tardanza\
Ella cresce il terror, nega la speme,\
Nè tronca i mali, ma li aggrava intanto.\
Ah se non piangi a che mai servi il pianto?\
\
Non più, non più dal cielo soccorso, aita\
Chiedere io volli, o disperato, o alter;\
Ma dal dolore l'anima ferita\
Si rivolgea contro il celeste impero.\
Quando da nube di foco vestita\
Tuonando folgorò sul mio pensiero;\
Ah! parmi ancora di cercar lo scampo\
Dal forte tuon, dallo strisciante lampo.\
\
Frena, piombommi questa voce in core\
Frena, audace mortal, l'insano orgoglio,\
Nè spingere il pensier del tuo furore\
Fino a chi siede sull'eterno foglio:\
Talor per sublimar divin valore\
Manda alla terra il Ciel danno e cordgolio;\
Allor di consolar i figuoi suoi\
Il celeste piacere dona agli Eroi.\
\
Il suon dei venerandi arcani detti\
Or mi consola, or mi confonde, e atterra,\
E nel tumulto di contrari affetti\
Chino la fronte, e fisso i lumi a terra;\
Poi li sollevo, e fra i ferali oggetti\
Mentre la vista mia si perde, ed erra\
Ecco nuovo spettacolo repente\
Di gioja e di stupor m'empie la mente.\
\
Giovane Eroe volge pietoso sguardo\
D'amore, di dolor, di tenerezza,\
Lascia l'aurate foglie, e'l piè gagliardo\
Spinge ove il chiama la comun salvezza,\
E all'egro, al meschinel stende non tardo\
La man pietosa a sollevare avvezza.\
Così nel bujo, e nel furor del mare\
Astro proprizio al navigante appare.\
\
Ora terge le lagrime agli affitti,\
Ora diffonde agl'indigenti l'oro,\
Or toglie i disperati ai lor delitti,\
E loro versa in sen pace, e ristoro,\
Or al Commercio animator tragitti\
Riapre d'instancabile lavoro;\
E tentando ogni, togliendo ogni onta,\
Tutto l'orror della Natura afronta.\
\
Indi, volate, affettuoso grida,\
Tosto d'intorno, o cari miei, volate\
Ove il cor vostro, ove il mio cor vi guida,\
E la fuggente Copia riportate,\
Fortunati mortali oh quai vi affida\
Il suo provvido amor cure beate!\
Volate, e gusterete insiem con Lui\
Il dolce ben di consolare altru.\
\
Ecco tra cento nerborute braccia\
Su cento gravi cigolanti ruote\
Rosea, ridente, e generosa in faccia\
Il trionfal destrier la Copia scuote.\
La smorta Fame allor trema e minaccia,\
Ella l'imbelle mostro urta, e percuote:\
Segue il Commergio, e già diffonde intorno,\
L'operoso suo genio, e vuota il corno.\
\
GIULIO accoglie la Copia, e GIULIO è degno\
D'accompagnar la vincitrice Dea,\
Che conducendo de' suoi genj il regno\
Il meschi co' suoi doni allegra e bea,\
Egli prescrive ai benefizj il segno;\
Ella li sparge poi per man d'Astrea;\
Corre la folla desiosa, e stretta\
d'intorno a GIULIO, e i cenni suoi rispetta.\
\
Scosso eccitato al giubilo improvviso\
Il guardo del dolor dubbioso s'alza;\
Dolce commosso dal divino viso\
In ogni petto il cor di guadio balza,\
Dipinto ognun di lusinghier sorriso\
Lieto la fronte non più mesta innalza;\
O se rosseggia ancor qualche pupilla\
Non è di duolo, è di letizia stilla.\
\
Mentre la Copia i miseri, soccorre,\
La smorta speme lusingando avviva;\
Un raggio di letizia la precorre,\
Che ricade sull'anima giuliva,\
Sopra ogni lingua un lieto Viva scorre,\
Poi va salendo al cielo il lieto Viva;\
Per ogni canto la Città festeggia,\
E il gran nome di GIULIO intorno eccheggia.\
\
Viene ai plausi sensibile festosa\
Liquida ai lidi saltellando l'onda;\
Sgombrato il vel che la teneva ascosa\
L'aria sfavilla lucida gioconda;\
La bella fronte il Sole alfin giojosa\
Di luce amabilissima circonda;\
Dalla stellante sua volta serena\
Sorride il Cielo a sì beante scena.
<div class="poesia-quote" >.....Simul alba nautis<br/>
Stella resulsit<br/>
Defluit saxis agitatus humor,<br/>
Concidunt venti, fugiuntque nubes<br/>
Et minax (fic Di voluere) ponto<br/>
Unda recumbit.</div>

<div class="poesia-nota" id="nota1">1 La Nobil Donna Cecilia Flangini Panciera</div>