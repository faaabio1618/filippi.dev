---
layout: poesia
title: Frugoni
---

Coll'ale al piede, e con altera fronte\
Spicca Comante il vol, nè 'l guardo abbassa;\
Già in vetta a Pindo or vi s'adagia, or passa\
Oltre le nubi, indi ricala al monte.\
\
Grande per ogni via superna o bassa\
Volteggia e danza intorno al sacro fonte;\
Sfida quel Vate, e quel dietro si lassa,\
E impallidisce ognuno a cui s'affronte.\
\
Qual sia l'oggetto a cui lo sguardo arresta,\
Di quel guardo lo stral qual raggio inserto\
Moto, luce, calor, vita vi desta.\
\
Stassi muto in disparte, e bieco incerto\
Lo guata il Veglio Savonese, e in testa\
Spesso rafferma il vacillante serto.