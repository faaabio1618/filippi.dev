---
layout: poesia
title: Pindaro
---

Se negli audaci ditirambi assorte\
Volve le voci numerose e sciolte;\
Se i Numi canta o i Re, per cui ritolte\
Fur le misere genti a strazj, a morte;\
\
Se loda il piè d'agil corsiero e forte,\
O nella polve Elèa le palme colte,\
O se rapito deplorar s'ascolte\
Giovine sposo a tenera consorte,\
\
Pindaro è un fiume che la nota sponda\
Infuriando per le nevi scossa\
Nel vasto gorgo le campagne affonda.\
\
Folle! piombando dagli Icarei vanni\
Il flutto infamerà chi la tua possa,\
Pindaro immenso, d'emular s'affanni[<sup>a</sup>](#notaa)
<br/>
<div class="poesia-nota" id="notaa">a: L'idea del Sonetto è precisamente quella dell'Ode d'Orazio Pindarum quisquis: ma chi confronterà l'uno e l'altro componimento vedrà che l'ordine inverso dei sentimenti e la sospensione danno al Sonetto un non so che di piccante, e cangiano la traduzione in una imitazione felice.</div>
