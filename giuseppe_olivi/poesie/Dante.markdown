---
layout: poesia
title: Dante
---

Veglio, ti seguo; alle profonde bolge\
Scendo tremante dell'eterna notte;\
Qui l'aer bujo risonando volge\
Sol voci d'ira dal pianto interrotte.\
\
Veglio, fuggiamo.... Ma già si soffolge\
La vista mia tra luci smorte e rotte;\
Qui ognun dal labbro e dagli occhi divolge\
Brama di forger u più non annotte.\
\
Veglio, sorgiam noi pure all'alto cerchio:\
Ecco la spera innanzi a cui m'acceco\
Del vivo Sole per lume superchio:\
\
Scendiamo; il cielo m'è inamabil teco.\
Scendiamo; solo l'oscuro coperchio\
Teco m'è caro dell'orrido specco [<sup>a</sup>](#notaa).
<br/>
<div class="poesia-nota" id="notaa">a: Per consenso comune Dante riuscì assai meglio nel descriver l'Inferno che il Paradiso.</div>
